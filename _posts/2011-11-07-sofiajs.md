---
title: SofiaJS
author: minko_gechev
layout: post
permalink: /2011/11/07/sofiajs/
categories:
  - Any
---

Преди няколко месеца внезапно (както май често става) започнах да мисля за програмиране (как ли така&#8230;) и най-вече за JavaScript. Забелязах как все повече програмисти се насочват към този език, как все повече започва да се използва навсякъде (дори за server-side приложения) и все пак колко слабо е развито community-то в България. Бях взимал участие в .net потребителските групи и забелязах колко интересни дискусии се получават. Също така ми направи впечатление колко е приятно да се събират хора с еднакви интереси, на които работата им доставя истинско удоволствие (както е в моя случай). Разгледах в Google за подобни JS community-та и за съжаление не открих такова в България. Свързах се с MunichJS и MontrealJS&#8230;От разменените ми няколко e-mail-a с тях забелязах, че срещите на developer-и ориентирани по-скоро към Open Source са дори по-приятни. И така реших да организирам нещо подобно и в София. Известно време (около 2 секунди) се чудих за подходящо място, на което могат да се организират срещите на една евентуална JavaScript User Group-a. Разбира се, първото място, за което се сетих беше <a href="http://initlab.org/" title="init Lab" target="_blank">init Lab</a>. Попитах Влади (&#8220;човекът държащ ключовете за портала, чрез който се достигат портите на Лаба&#8221;&#8230;само какво художествено настроение ме е сполетяло) дали ще можем на определен интервал от време да организираме срещи, на които да си говорим за хубави неща (програмиране) и да правим готини workshop-ове с бира в ръка&#8230;той вероятно също се колеба около 2 секунди и ми отговори. Изключително благодарен съм му за помощта, която оказа в случая и продължава да оказва. И така не след дълго организирахме първата среща. Повече информация за нея можете да намерите <a href="http://sofiajs.org/?p=46" title="Първа среща" target="_blank">тук</a>. Всичко мина..как да се изразя&#8230;ммм супер яко! :) Всички присъстващи бяха много готини и разговорите с тях се водеха с голямо удоволствие. Вечерта продължихме в близката пицария, като си говорихме за програмиране до около 00:00 часа. Тази събота (12.11.2011) предстои втората среща на групата. Програмата за нея можете да видите <a href="http://sofiajs.org/?p=74" title="Втора среща" target="_blank">тук</a>. Освен посетителите от миналия път се надявам да видя и нови лица, с които да се запозная :).